<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link rel="stylesheet" href="dist/app.css">
</head>
<body>
    <h1>Lavoro, cresce la richiesta di programmatori: quali sono i linguaggi più richiesti?</h1>
    <h3>I 10 linguaggi più richiesti</h3>
    <p>Esistono dei titoli di studio che permettono di avviarsi alla carriera di programmatori (il diploma di perito informatico e la laurea in informatica), ma è sempre possibile aggiornarsi e cominciare a studiare da zero grazie a dei corsi online. Business Insider ha raccolto i dieci linguaggi di programmazione più richiesti oggi e dove impararli sul web.

        Sql
        Sql (Structured Query Language) o MySql è il software più utilizzato al mondo per la creazione di database: creato nel 1974 da Donald Chamberlin, è tra i primi linguaggi di programmazione utilizzati a scopo commerciale.
        
       
        
        Java
        Pubblicato per la prima volta nel 1995, dopo 25 anni è ancora molto utilizzato: secondo alcune stime, è presente sul 3 per cento del totale dei server che ospitano siti web. Può sembrare una cifra piccola, ma in realtà fa meglio dei concorrenti diretti, come ColdFusion, Asp.Net e Php. Inoltre, il linguaggio è tra i più usati nel mondo dell’Internet of Things, un settore in crescita esponenziale (supererà il valore di 1.400 miliardi di dollari entro il 2027, a livello globale, con una crescita di quasi il 25% annuo).
        
       
        
        Python
        Il creatore, Guido van Rossum, quando ha ideato il linguaggio Python, nel 1991, ha preso ispirazione dal gruppo di comici britannici Monty Python, sua grande passione. Facile da imparare, moderno, potente, secondo diverse stime (non sempre concordi tra loro) è nella top 5 tra i linguaggi di programmazione più usati al mondo.
        
        
        
        JavaScript
        JavaScript, da non confondere con il già citato Java, è utile principalmente nella fase di programmazione dell’interfaccia utente e quindi della cosiddetta user experience: in sostanza, è quello che gli utenti comuni di Internet vedono quando aprono un sito web. Secondo i dati citati da Business Insider, il 90 per cento delle pagine web contiene almeno alcuni elementi in JavaScript. Negli ultimi anni viene impiegato anche per migliorare l’aspetto delle app per mobile.
        
       
        
        C++
        C può essere definito come il ‘padre’ di tutti i linguaggi di programmazione. C++ è probabilmente l’erede legittimo, nel senso che ne è molto influenzato. Utilizzato oggi soprattutto per i videogiochi e i servizi web, secondo BI aggiunge potenza a semplicità.
        
        Anche per C++ c’è la possibilità di formarsi su Udemy.
        
        C#
        È il linguaggio di programmazione per chi ama lavorare su Windows e quindi su Microsoft. C# è stato infatti sviluppato nel 2000 proprio dall’azienda fondata da Bill Gates. Utile soprattutto nello sviluppo di programmi, potrebbe essere meno impiegato in futuro ma rappresenta ancora oggi una risorsa.
        
       
        
        Perl
        Nato nel 1987, Perl oggi riceve nuova linfa vitale grazie alla metodologia chiamata DevOps (dall’inglese development, sviluppo, e operations, produzione): in sostanza, oggi molti team di sviluppatori lavorano accanto alle squadre di produzione, operando lungo tutto il ciclo di vita di un’applicazione; non solo sviluppo e test, ma anche distribuzione e produzione, quindi.
        
        In questo modello integrato, le ultime versioni di Perl (5 e 6) sarebbero perfette, perché compatibili con altri tipi di linguaggi, rendendo più semplice la collaborazione.
        
       
        Swift
        Indispensabile per programmare in ambiente iOs: dal 2014, Swift è infatti il linguaggio di programmazione che ha mandato in soffitta C per i prodotti Apple.
        
        
        Php
        Nato nel 1995 in contemporanea con l’inizio dell’esplosione di Internet, grazie al lancio del world wide web, il linguaggio di scripting Php è ancora oggi presente nell’80 per cento dei siti in giro per il mondo.</p>
    <p>Sei d'accordo con questo articolo?</p>
    <button>Si</button>
    <button>No</button>
</body>
</html>